August 26, 2025 11:11

Tags: #practicum 

# สะท้อนผลการสังเกตการสอน ระดับชั้นมัธยมศึกษา
**โรงเรียนขอนแก่นวิทยายน**
    ในแต่ละห้องมีนักเรียนประมาณ 30-40 คน แต่พบปัญหาอุปกรณ์ในบางห้องชำรุด เช่น พัดลมและโปรเจคเตอร์ พื้นที่โรงเรียนค่อนข้างแออัดเมื่อเทียบกับจำนวนนักเรียน นักเรียนส่วนใหญ่ตั้งใจเรียนและไม่เขินอายที่จะตอบคำถาม แต่ก็มีบางส่วนที่ไม่สนใจเรียน คุณครูเป็นมิตรและเข้าถึงนักเรียนได้ง่าย ทำให้บรรยากาศการเรียนรู้ดี แต่พบว่าครูบางท่านไม่ได้มีการปรับใช้กิจกรรมในการสอนเท่าที่ควร
**โรงเรียนสาธิตมหาวิทยาลัยขอนแก่น ฝ่ายมัธยมศึกษา (มอดินแดง)**
    สังเกตการณ์ในชั้น ม.3 ห้องเรียนมีนักเรียนประมาณ 35 คน มีเครื่องปรับอากาศ แต่พื้นที่ค่อนข้างจำกัด นักเรียนมีความกระตือรือร้น ให้ความร่วมมือ และมีปฏิสัมพันธ์ที่ดีกับครู แต่ก็พบปัญหานักเรียนบางคนไม่สนใจเรียน เล่นโทรศัพท์ พูดคุยกัน และมีระดับความเข้าใจในบทเรียนที่แตกต่างกัน คุณครูมีการนำเทคโนโลยีมาประยุกต์ใช้ในการสอน เช่น Canva และ Blooket เพื่อส่งเสริมการเรียนรู้
**โรงเรียนกัลยาณวัตร**
    สังเกตการณ์ในชั้น ม.1 และ ม.3 พบว่าห้องเรียน Gifted และ STEM (ม.1) มีเครื่องปรับอากาศและนักเรียนประมาณ 36 คน ในขณะที่ห้องเรียนปกติ (ม.3) มีเพียงพัดลมและมีความแออัดมากกว่า ซึ่งอาจส่งผลต่อการเรียนรู้ มีทั้งนักเรียนที่ตั้งใจและไม่ตั้งใจเรียน นักเรียนส่วนใหญ่ช่วยเหลือเพื่อนและทำงานที่ได้รับมอบหมายได้ดี ปัญหาที่พบคือการไม่ตั้งใจเรียน เล่นโทรศัพท์ และส่งงานไม่ตรงเวลา คุณครูพยายามสร้างการมีส่วนร่วมโดยการให้นักเรียนทำแบบทดสอบการฟัง และเรียกให้นักเรียนยืนขึ้นตอบคำถาม
 **โรงเรียนสาธิตมหาวิทยาลัยขอนแก่น ฝ่ายมัธยมศึกษา (ศึกษาศาสตร์)**
     ห้องเรียนถูกจัดอย่างเป็นระเบียบ มีแสงสว่างเพียงพอ และมีเครื่องปรับอากาศ มีสิ่งอำนวยความสะดวกครบครัน เช่น โต๊ะ เก้าอี้ เครื่องปรับอากาศ โทรทัศน์ และพัดลม แม้ว่าบางห้องจะมีประตูชำรุด บรรยากาศโดยรวมของโรงเรียนร่มรื่นและเต็มไปด้วยพื้นที่สีเขียว ครูค่อนข้างเข้มงวดเรื่องมารยาท ความสะอาด และการใช้อุปกรณ์อิเล็กทรอนิกส์ในห้องเรียน ครูใช้หลักการสอนแบบ 2W3P และใช้การสอนแบบอุปนัย (Inductive) โดยให้นักเรียนวิเคราะห์ประโยคตัวอย่างด้วยตนเอง มีการใช้คำถามตรวจสอบความเข้าใจ (CCQs) และให้คำใบ้เพื่อนำทางนักเรียนไปสู่คำตอบ มีการให้รางวัลเป็นคะแนนพิเศษและคำชมสำหรับนักเรียนที่ตอบคำถามได้ พฤติกรรมมีความหลากหลาย บางห้องนักเรียนตั้งใจเรียนดี แต่บางห้องก็มีการหยอกล้อและส่งเสียงดังระหว่างทำกิจกรรม
**แก่นนครวิทยาลัย**
     มีความแตกต่างของคุณภาพห้องเรียน ระหว่างห้องเรียนพิเศษ (Gifted) ที่มีสิ่งอำนวยความสะดวกดีกว่า กับห้องเรียนปกติทั่วไปบางห้องเรียนมีสภาพชำรุด เช่น หน้าต่างใช้งานไม่ได้ ขาดแคลนอุปกรณ์ทำความเย็น เช่น พัดลมหรือเครื่องปรับอากาศ ซึ่งเป็นปัญหาในช่วงที่อากาศร้อน จำนวนนักเรียนต่อห้องมากเกินไป ทำให้โต๊ะและเก้าอี้ไม่เพียงพอ ขาดแคลนสื่อการสอน โดยเฉพาะอุปกรณ์อิเล็กทรอนิกส์ เช่น โปรเจคเตอร์ และลำโพง ครู มักไม่สามารถควบคุมชั้นเรียนได้ รูปแบบการสอนส่วนใหญ่เน้นให้ นักเรียนเป็นผู้รับ (Passive-oriented) และมีการใช้เทคนิคการสอนแบบแปลไวยากรณ์ (Grammar-Translation Method) เป็นอย่างมาก อย่างไรก็ตาม ครูมีความพร้อมที่จะเข้าไปช่วยเหลือนักเรียนที่ประสบปัญหาในการเรียน มีการนำรูปแบบการสอนแบบ ห้องเรียนกลับด้าน (Flipped Classroom) มาใช้บ้างในบางห้องนักเรียนส่วนใหญ่ มักจะขาดแรงจูงใจ ในการเรียนวิชาภาษาอังกฤษ มีนักเรียนเพียง บางส่วนเท่านั้นที่มีส่วนร่วม กับกิจกรรมในชั้นเรียนเมื่อครูมอบหมายงานให้ทำ นักเรียนส่วนใหญ่สามารถทำงานที่ได้รับมอบหมายได้ดี มีนักเรียนบางส่วนที่มีความมั่นใจในการตอบคำถามและมีปฏิสัมพันธ์กับครู
**ขามแก่นนคร**
     ห้องเรียนมีข้อจำกัดด้านสื่อและเทคโนโลยี โดยไม่มีอุปกรณ์ดิจิทัล ทำให้การสอนต้องเน้นใช้สื่อทำมือ ซึ่งอาจทำให้นักเรียนเห็นภาพและเข้าใจเนื้อหาได้ยากขึ้น บรรยากาศในชั้นเรียนค่อนข้างท้าทาย เนื่องจากนักเรียนบางส่วนขาดความร่วมมือ ซึ่งส่งผลกระทบต่อประสิทธิภาพการสอนรูปแบบการสอนยังเป็นแบบดั้งเดิม และขาดความหลากหลาย ครูต้องทบทวนเนื้อหาเดิมซ้ำๆ เนื่องจากนักเรียนส่วนใหญ่มีพื้นฐานความรู้ไม่แน่นพอที่จะเรียนรู้เรื่องใหม่ๆนักเรียนมีปัญหาด้านระเบียบวินัย เช่น การเข้าห้องเรียนช้า ขาดแรงจูงใจในการเรียน และมีส่วนร่วมน้อยมาก นักเรียนส่วนใหญ่มีปัญหาด้านความเข้าใจในบทเรียน ซึ่งส่วนใหญ่เกิดจากพื้นฐานความรู้เดิมที่ไม่แน่นพอ
# References