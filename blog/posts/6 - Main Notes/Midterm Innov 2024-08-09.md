2024-08-09 12:51

Tags: #innovation 

# Midterm Innov 2024-08-09
ข้อ 1 ให้ท่านอธิบายเกี่ยวกับความหมายของเทคโนโลยีการศึกษา ขอบข่ายของเทคโนโลยีการศึกษา และอธิบายกระบวนทัศน์ที่เปลี่ยนแปลงทางการศึกษาที่มีผลต่อการใช้เทคโนโลยีและนวัตกรรมเพื่อพัฒนาผู้เรียนในศตวรรษที่ 21
**ความหมายของเทคโนโลยีการศึกษา**
	เทคโนโลยีการศึกษา หมายถึง การนำเอาเครื่องมือต่างๆ เช่น เครื่องมืออิเล็กทรอนิกส์ หรือระบบสารสนเทศมาประยุกต์ใช้ในการเรียนการสอน ซึ่งรวมถึงการออกแบบการเรียนการสอน พัฒนาสื่อประกอบการสอน ใช้จัดการนักเรียน และประเมินผลนักเรียนด้วยเทคโนโลยี เพื่อให้ห้องเรียนมีคุณภาพทางการเรียนรู้ และทำให้การเรียนรู้เข้าถึงได้ง่ายขึ้น
**ขอบข่ายของเทคโนโลยีการศึกษา**
	**_เทคโนโลยีการศึกษา มี 5 ขอบข่าย_** ดังรายละเอียดต่อไปนี้
	1. การออกแบบการเรียนการสอน คือ กระบวนการในการกำหนดสภาพของการเรียนรู้ โดยใช้เทคนิคต่างๆ เช่น การสร้างเนื้อหาในรูปแบบดิจิทัล การใช้สื่อที่หลากหลาย ฯลฯ
	2. การพัฒนาสื่อการสอน คือ การผลิตและใช้สื่อการสอน เช่น วิดีโอ สื่อมัลติมีเดีย เกมแบบตอบโต้ และสื่อดิจิทัลต่างๆ เพื่อช่วยให้การสอนมีประสิทธิภาพมากขึ้น
	3. การใช้งาน คือการนำทรัพยากรเพื่อการเรียนการสอนที่พัฒนามาใช้จริง
	4. การจัดการการเรียนการสอน คือ การควบคุมกระบวนการทางเทคโนโลยีการศึกษา บริหารจัดการทรัพยากรและกระบวนการที่เกี่ยวข้องกับการเรียนการสอน
	5. การประเมินผลการเรียนรู้  คือการประเมินผลและการวิเคราะห์ข้อมูลเพื่อวัดผลสำเร็จของการเรียนรู้ เพื่อนำไปใช้พัฒนาในครั้งต่อไป
**กระบวนทัศน์ที่เปลี่ยนแปลงทางการศึกษาที่มีผลต่อการใช้เทคโนโลยีและนวัตกรรมเพื่อพัฒนาผู้เรียนในศตวรรษที่ 21**
ในศตวรรษที่ 21 การศึกษาได้มีการเปลี่ยนแปลงอย่างรวดเร็วและลึกซึ้งเนื่องจากการเปลี่ยนแปลงทางสังคม เทคโนโลยี และเศรษฐกิจ กระบวนทัศน์ใหม่ในด้านการศึกษามีลักษณะดังนี้:
	1. การเรียนรู้ตลอดชีวิต (Lifelong Learning) ผู้เรียนจำเป็นต้องพัฒนาความสามารถในการเรียนรู้ใหม่ๆ ตลอดเพื่อปรับตัวให้เข้ากับสังคมที่เปลี่ยนไปอยู่ตลอดเวลา เทคโนโลยีการศึกษามีบทบาทสำคัญซึ่งทำให้ผู้เรียนสามารถเข้าถึงข้อมูลและการเรียนรู้ได้ตลอดเวลา
	2. การเปลี่ยนจากการสอนแบบเน้นผู้สอนเป็นศูนย์กลางไปสู่การเรียนรู้แบบเน้นผู้เรียนเป็นศูนย์กลาง ในอดีตผู้สอนมักเป็นผู้ถ่ายทอดความรู้แต่เพียงผู้เดียว แต่การเรียนรู้แบบเน้นผู้เรียนเป็นศูนย์กลางผู้เรียนจะมีบทบาทหลักในการกำหนดทิศทางการเรียนรู้ของตนเอง โดยผู้เรียนจะเป็นผู้สร้างความรู้ด้วยตนเองผ่านการสำรวจ ค้นหา และคิดวิเคราะห์ ทำให้เป็นการส่งเสริมการคิดวิเคราะห์และการแก้ปัญหาของผู้เรียน และเพิ่มความสนใจและการมีส่วนร่วม
	3. การเรียนรู้ผ่านสื่อดิจิทัล (Digital Literacy) ในศตวรรษที่ 21 ผู้เรียนจำเป็นต้องมีความสามารถในการใช้สื่อดิจิทัลและเทคโนโลยีต่างๆ อย่างมีประสิทธิภาพ เทคโนโลยีการศึกษาเป็นเครื่องมือที่สำคัญในการเสริมสร้างทักษะดังกล่าว
****
	ข้อ 2 ให้ท่านวิเคราะห์เพื่อเปรียบเทียบบทบาทของครูและผู้เรียนในอดีต ปัจจุบัน อนาคต และแนวทาวทางในการใช้นวัตกรรมและเทคโนโลยีสารสนเทศเพื่อการเรียนรู้เพื่อให้สามารถแก้ปัญหาและยกระดับคุณภาพการเรียนรู้ให้สอดคล้องกับการเรียนรู้ในศตวรรษที่ 21 ควรปฏิบัติอย่างไร
	**อดีต**
	ครูในอดีตมีบทบาทเป็นผู้บรรยาย ผู้ถ่ายทอดความรู้หลัก กำหนดเนื้อหาและการสอนตามกรอบหลักสูตรที่แน่นอน และผู้เรียนต้องปฏิบัติตามคำสั่งของครู มีบทบาทเพียงเล็กน้อยในการเรียน เน้นการเรียนรู้ผ่านการฟังและการทำแบบฝกหัด
	**ปัจจุบัน**
	ครูในปัจจุบันเริ่มเปลี่ยนแปลงบทบาทจากผู้ถ่ายทอดความรู้ไปสู่การเป็นผู้แนะแนว จัดหาสื่อการเรียนรู้ที่หลากหลาย ผู้เรียนในปัจจุบันจึงมีบทบาทที่สำคัญขึ้นในการกำหนดทิศทางการเรียนรู้ของตนเอง เน้นการเรียนรู้ด้วยตนเอง การคิดวิเคราะห์ และการทำงานร่วมกับผู้อื่น มีอิสระในการเลือกสื่อการเรียนรู้และวิธีการเรียนรู้ที่เหมาะสมกับตนเองมากขึ้น
	**อนาคต**
	ผู้เรียนจะใช้เทคโนโลยีในการค้นหาและสร้างความรู้ร่วมกันแบบดิจิทัล และมีความสามารถในการปรับตัวต่อการเปลี่ยนแปลงอย่างรวดเร็วของสังคม ครูจะทำหน้าที่เป็นผู้อำนวยความสะดวก เน้นการสร้างแรงจูงใจและการสร้างแรงบันดาลใจในการเรียนรู้
****
ข้อ 3 ให้ท่านเปรียบเทียบหลักการพื้นฐานทฤษฎีการเรียนรู้ในแต่ละยุคที่นำมาใช้ในการออกแบบสื่อการเรียนรู้ พร้อมยกตัวอย่างสื่อการสอนในแต่ละยุค และเสนอแนะว่าในปัจจุบันนี้การพัฒนานวัตกรรมและเทคโนโลยีสารสนเทศเพื่อการเรียนรู้ควรเลือกใช้พื้นฐานทฤษฎีใด เพราะเหตุใด (20 คะแนน)
	ในอดีต ส่วนใหญ่จะมีสื่อการสอนคือแหนังสือเรียน แบบฝึกหัดหลังเรียน การท่องจำ ซึ่งเน้นการให้ผู้เรียนตอบสนองต่อคำถามหรือแบบฝึกหัด โดยได้รับการเสริมแรงเมื่อทำได้ถูกต้อง เช่น การให้คะแนนหรือคำชม เป็นการออกแบบสื่อการเรียนรู้ตามทฤษฎีการเรียนรู้พฤติกรรมนิยม (Behaviorism) สามารถช่วยในการเรียนรู้เนื้อหาที่ต้องการความจำและการฝึกฝนซ้ำๆ แต่ผู้เรียนจะขาดทักษะการคิดวิเคราะห์

ส่วนในปัจจุบัน หลายๆชั้นเรียนเริ่มใช้การเรียนรู้ผ่านโครงงาน งานกลุ่ม และการจำลองสถานการณ์ ผู้เรียนจะได้เรียนรู้จากประสบการณ์จริง มีทักษะในการแก้ไขปัญหาและการทำงานเป็นกลุ่ม ตามทฤษฏีการเรียนรู้เชิงประสบการณ์และทฤษฎีการเรียนรู้สังคมวัฒนธรรม แต่อาจจะต้องใช้ทรัพยากรที่เพิ่มขึ้น ผู้เรียนบางคนอาจไม่มีทักษะทางสังคมที่ดีพอ และสภาพแวดล้อมไม่เอื้ออำนวย

ปัจจุบันนี้ การพัฒนานวัตกรรมและเทคโนโลยีสารสนเทศเพื่อการเรียนรู้ควรใช้ทฤษฏีการเรียนรู้เชิงประสบการณ์ (Experimental Learning) และทฤษฎีการเรียนรู้สังคมวัฒนธรรม (Social Constructivism) โดยมีเหตุผลดังต่อไปนี้
1. ทฤษฎีทั้งสองจำเป็นต่อการทำงานในโลกที่มีความเปลี่ยนแปลงอย่างรวดเร็ว เช่น การแก้ไขปัญหาเฉพาะหน้า การทำงานนร่วมกับผู้อื่น
2. การประยุกต์ใช้เทคโนโลยี เทคโนโลยีสารสนเทศในปัจจุบัน เช่น แพลตฟอร์มการเรียนรู้ออนไลน์ การจำลองสถานการณ์ สามารถนำมาประยุกต์ใช้กับทฤษฎีเหล่านี้ได้อย่างมีประสิทธิภาพ เพื่อให้การเรียนรู้สามารถเข้าถึงได้ง่าย รวดเร็ว และสะดวก
****
ข้อ 4 ให้ท่านเสนอรูปแบบหรือตัวอย่างของนวัตกรรมและเทคโนโลยีสารสนเทศเพื่อการเรียนรู้ที่สอดคล้องกับสาระวิชาเอก ที่เหมาะสมกับ บริบทต่อไปนี้ ควรมีลักษณะอย่างไร  
          1) โรงเรียนขนาดเล็กมีห้องคอมพิวเตอร์ 1 ห้อง 10 เครื่อง ไม่มีอินเทอร์เน็ต ห้องเรียนใช้กระดานดำเป็นหลัก มีโทรทัศน์เพื่อการศึกษาสำหรับห้องเรียนรวม 1 เครื่อง ครูไม่ครบชั้นเรียน  
	          สำหรับโรงเรียนขนาดเล็กที่มีทรัพยากรจำกัด ไม่มีอินเตอร์เน็ต สามารถใช้สื่อการเรียนรู้แบบออฟไลน์ที่สามารถติดตั้งลงในคอมพิวเตอร์ได้ เช่น CAI ต่างๆ ที่มีบทเรียนและแบบฝึกหัดพร้อมใช้งาน หรือครูสามารถจัดเตรียมเนื้อหาบทเรียนในรูปแบบของวิดีโอหรือภาพประกอบการสอน แล้วเล่นผ่านโทรทัศน์ในห้องเรียน หรืออีกทางหนึ่งคือการจัดการเรียนการสอนนอกห้องเรียนโดยการใช้ทรัพยากรท้องถิ่นและธรรมชาติเป็นสื่อการสอน เช่น การเรียนรู้ชื่อของต้นไม้ สัตว์ หรือสถานที่ในภาษาอังกฤษ
          2) โรงเรียนขนาดกลางมีห้องคอมพิวเตอร์ 2 ห้อง ห้องละ 20 เครื่อง มีอินเทอร์เน็ต ห้องเรียนใช้โทรทัศน์ติดตั้งไว้ทุกห้อง ครูครบทุกสาระ แต่มีประชุมและเข้าร่วมโครงการต่าง ๆ บ่อยไม่ค่อยได้สอน
	          ให้ครูอันคลิปการเรียนการสอนไว้ และมีแบบฝึกหัดหลังจากคลิปจบหรือหากโรงเรียนมีนักศึกษาฝึกสอน สามารถให้เข้าสอนและพาทำกิจกรรมได้แทนได้ในวันที่คุณครูมีประชุมหรือภารกิจอืื่นๆ
# References